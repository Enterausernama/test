<html>

<head>
  <title>Informacje o Adamie Mickiewiczu</title>
</head>

<body>
  Adam Bernard Mickiewicz
  <p>polski poeta, działacz polityczny, publicysta, tłumacz, filozof, działacz religijny, mistyk, organizator i dowódca
    wojskowy, nauczyciel akademicki.</p>

  <p>Data i miejsce urodzenia: 24 grudnia 1798, Zaosie, (Białoruś)</p>

  <p>Data i miejsce śmierci: 26 listopada 1855, Stambuł, (Turcja)</p>

  <p>Członek i założyciel Towarzystwa Filomatycznego, mesjanista związany z Kołem Sprawy Bożej Andrzeja
    Towiańskiego.Jeden z najwybitniejszych twórców dramatu romantycznego w Polsce, zarówno w ojczyźnie, jak i w
    zachodniej Europie porównywany do Byrona i Goethego.</p>

  W okresie pobytu w Paryżu był wykładowcą literatury słowiańskiej w Collège de France. Znany przede wszystkim jako
  autor ballad, powieści poetyckich, dramatu Dziady oraz epopei narodowej Pan Tadeusz uznawanej za ostatni wielki epos
  kultury szlacheckiej w Rzeczypospolitej Obojga Narodów. Narodowy poeta Polski, Litwy i Białorusi. Działacz
  niepodległościowy, organizator polskich oddziałów do walki z Rosją, bonapartysta
  .
  <p>We wrześniu 1855 podczas wojny krymskiej, po śmierci żony i zostawieniu nieletnich dzieci wyjechał do
    Konstantynopola, aby tworzyć oddziały polskie (Legion Polski), a także złożony z Żydów, pod nazwą Legion Żydowski,
    do walki z carską Rosją.</p>

  Zamieszkiwał w domu wdowy po kapitanie wojsk tureckich, gdzie zmarł. Nagły zgon nastąpił podczas epidemii cholery
  (prawdopodobnie na tę chorobę, choć pojawiły się też sugestie, że mógł zostać otruty arszenikiem lub doznać udaru
  mózgu). Nie tylko niejasna przyczyna śmierci wywoływała kontrowersje. Powodem „potępieńczych swarów” nad trumną poety
  stało się jego miejsce spoczynku tymczasowe, ponieważ zakładano, że ostatecznie jego ciało spocznie w ojczyźnie.
  Proponowano konstantynopolski kościół św. Benedykta lub grób w tworzonej właśnie osadzie polskiej, nazwanej później
  Adampolem, książę Czartoryski przesądził jednak o pochówku we Francji.

  <p>Zabalsamowane zwłoki umieszczono w trzech trumnach: cynkowej i dwóch drewnianych. Zanim jednak wyprawiono je w
    drogę do Francji, minął ponad miesiąc. Dnia 30 grudnia 1855 ciało Mickiewicza wyruszyło z Konstantynopola na
    pokładzie francuskiego parowca Eufrat. Do Marsylii przybyło 7 stycznia 1856 Następnie zostało przewiezione do Paryża
    i pochowane na cmentarzu Les Champeaux w Montmorency, 4 lipca 1890 przeniesione na Wawel, co dało sposobność do
    manifestacji patriotycznej</p>

  <p>Jak widać Adam Mickiewicz to najlepszy i najpopularniejszy polski poeta żyjący na przełomie XVIII i XIX wieku.</p>

</body>

</html>